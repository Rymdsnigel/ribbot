Ordet present har sitt ursprung i närvaro, lika med att personligen överräcka något som mottagaren förmodades bli glad och överraskad över. 
Vanligast är nog – utan att jag har forskat i ämnet – att man inom en familj ger varandra presenter till födelsedagar och jul. Att säga att vuxna redan har allt och att det därför vore dumt att ge presenter är, såvitt jag förstår, ovanligt men jag vet att det förekommer. Att avstå från att ge gåvor därför att man inte vill ha några från X som ”ger så dåliga presenter”&nbsp;är pinsamt&nbsp;och uselt. Sådana iskalla personer kan få sitta i fred utan andras uppmärksamhet och vänlighet. 
En&nbsp;viss lättja kan vara en orsak till icke-presentandet. Det är besvärligt, menar en del, att hitta på och skaffa presenter och därmed avstår man hellre från hela idén med att ge och förstår att&nbsp;man då inte heller får presenter. 
Ömsesidigheten är betydelsefull, det kan kännas obehagligt att få en gåva från någon som man inte själv har givit något till. Ett slags skuld, kanske. 
Så ritualen&nbsp;kring givandet är att man ger och man får - men givandet och mottagandet skiljer sig mellan familjekulturerna. Jag kan inte ge dig ett bättre svar än så – och har du hamnat i en familjesituation där icke-givandet härskar så kan du inte göra något åt det. Ge inte till de motvilliga, det skapar ingen fröjd. 
Med detta sagt: många protesterande&nbsp;presentmottagare kan försöka inse att det i själva givandet finns en glädje. Vägran att medverka i presenttraditionen kan göra en givare sårad och&nbsp;ledsen. 
Att vägra att ta emot kan uppfattas som direkt ovänligt, eller fientligt i värsta fall. Att förmå att ta emot, även om man tycker att det är onödigt, är att visa generositet.